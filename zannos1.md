Ιόνιο Πανεπιστήμιο

Τμήμα Τεχνών Ήχου & Εικόνας

Διαδραστικός Ηχητικός Σχεδιασμός (ADA135)

Διδάσκων: Ιωάννης Ζάννος

Νικόλαος Κορακιανίτης

Τελική άσκηση θερινού Εξαμήνου Εργασία 1: Δημιουργία Ηχητικού Κομματιού

Εισαγωγή άσκησης.

Το κομμάτι που επέλεξα είναι το πένθιμο εμβατήριο ή marcia funebre Calde
Lacrimae (καυτά δάκρυα) του Cesare de Michelis. Το συγκεκριμένο ηχητικό
ηχογραφήθηκε από εμένα το Πάσχα του 2020, όταν έπαιζε από τα ηχεία της
Φιλαρμονικής Μάντζαρος από περσινή εκτέλεση των μουσικών. Ο λόγος που το
επέλεξα ήταν γιατί λόγω πανδημίας φέτος το Πάσχα στην Κέρκυρα δεν είχε
τις θρησκευτικές εκδηλώσεις που όλοι ξέρουμε. Έτσι και η Φιλαρμονική
Εταιρεία Μάντζαρος θέλοντας να συμβάλει στο πένθιμο κλίμα των ημερών της
μεγάλης Εβδομάδας, το πρωί του Μεγάλου Σαββάτου αφού δεν υπήρχε η
δυνατότητα πραγματοποίησης της Λιτανείας του Αγίου Σπυρίδωνα, έπαιξε από
τα ηχεία της το συγκεκριμένο κομμάτι. Ήταν μία από τις ποιο συγκινητικές
στιγμές που θα μπορούσαμε να ζήσουμε κυρίως οι Κερκυραίοι που κάθε χρόνο
περιμένουμε το Πάσχα για να απολαύσουμε την Φιλαρμονική σε αυτό το
ξεχωριστό κομμάτι. Ίσως ήταν και μια ιστορική στιγμή καθώς μόνο σε
περίπτωση κακοκαιρίας η συγκεκριμένη λιτανεία δεν είχε πραγματοποιηθεί.
Δεν θα ήταν ψέμα να έλεγα ότι όσοι ακούσαμε φέτος το συγκεκριμένο
κομμάτι από τα ηχεία και υπό το μέσω της πανδημίας νιώσαμε δυνατά
συναισθήματα που ίσως όταν το ακούγαμε ζωντανά από την Φιλαρμονική κάθε
χρόνο στους κεντρικούς δρόμους δεν το νιώθαμε αυτό. Τα κομμάτια που
επέλεξα. Στο ηχητικό δευτερόλεπτο επέλεξα την τραγική εισαγωγή της
“Calde Lacrime. Μία εισαγωγή που παραπέμπει σε μεγάλα ορχηστρικά έργα
σπουδαίων συνθετών του 19ου αιώνα και συμφωνική φόρμα, η “Calde
Lacrime”, συνετέθη ακριβώς αυτή την περίοδο (πιθανότατα τέλη του 19ου
αιώνα) ενώ το 1896 εκδόθηκε στη Φλωρεντία από τον εκδοτικό οίκο Lapini.
Στο ηχητικό του λεπτού πάλι από το ίδιο έργο προσπάθησα να βάλω τέσσερα
σημεία ίσως τα ποιο «δυνατά». Την εισαγωγή (δευτερόλεπτο) την έβαλα δυο
φορές) Ακούγεται σε χαμηλή ένταση μια μεγάλη νότα με τη συγχορδία της,
που επαναλαμβάνεται για συνολικά τρία μουσικά μέτρα (άραγε συμβολισμός
της μετά τριημέρου Ανάστασης κατά το Ευαγγέλιο..?) και το σταθερό
επαναλαμβανόμενο ρυθμικό σχήμα των κόρνων και άλλων οργάνων, σύμβολο
ίσως της πολυπόθητης γαλήνης, συναισθηματικής σταθερότητας και
πληρότητας, που έρχεται μετά την «εσωτερική» μας «Ανάσταση».

Όσον αφορά τον στόχο θέλω να δείξω πόσο σημαντικό ρόλο παίζει στην
πολιτιστική παράδοση της Κέρκυρας η μουσική και κυρίως τα μουσικά έργα
υψηλής αισθητικής, και πλέον ιστορικής αξίας, που «μιλάνε» στην ψυχή
κάθε μουσικού αλλά αι Κερκυραίου. Επίσης ένας από τους λόγους που
επέλεξα το συγκεκριμένο κομμάτι ήταν για να δείξω την σύνδεση με την
εκκλησία καθώς μέσα ακούγονται καμπάνες που κάνουν ακόμα ποιο τραγικό το
συγκεκριμένο κομμάτι.
